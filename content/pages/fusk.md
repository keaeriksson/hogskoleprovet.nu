---
title: Fuska på högskoleprovet
date: "2012-04-06"
description: Funderar du på att fuska på högskoleprovet? Då rekommenderar vi dig att läsa all information på den här sidan först!

url: "/fusk"
---

### Valet att fuska på högskoleprovet

Fusk på högskoleprovet har länge varit ett problem. Varje år betalar ett visst antal personer tusentals kronor för att få ett högre resultat än de egentligen förtjänar. På så sätt tar de platser från andra personer som faktiskt förtjänat dem på hederligt vis. Man kan säga att man tar deras drömmar ifrån dem. Det är svårt att förstå hur någon skulle kunna göra det med gott samvete. Om du verkligen funderar på att fuska lär inte tanken på andras misslycka vara det som stoppar dig. Därför har vi valt att fokusera på de konsekvenser som kommer uppstå om du skulle bli ertappad med att fuska.

### Fuskhjälparen har makten

Den som hjälper dig med fusket har tagit emot dina pengar och gjort att du fått ett bra resultat på provet. Vad finns det som hindrar dem från att i ett senare skede avslöja att du fuskat? Tänk om du blir en advokat, läkare eller kanske till och med politiskt aktiv. De som arrangerar fusken skulle då kunna förstöra din karriär genom att gå ut med informationen de har om dig. I värsta fall kan de till och med pressa dig på pengar för att hålla informationen hemlig. Det är ingen sits man vill hamna i.

### Vad blir straffet?

Förutom den stora skammen att bli ertappad med att fuska förlorar du även alla pengar du lagt på fusket. Du får också grova böter och kan till och med få fängelse. Det har även införts en regel som gör att du inte kan skriva provet igen på två år om du fuskat. Det är alltså gott om straff för den som fuskar. Tänk om du ska berätta för alla du känner att du kommer sitta i fängelset ett tag och de frågar varför. Det kommer pinsamt.

### Vad ska du göra istället?

Vi förstår att det kan vara jobbigt att plugga till högskoleprovet samtidigt som mycket annat pågår i livet. Tyvärr är det enda sättet att skriva ett bättre resultat. Vi rekommenderar dig att studera tillsammans med kompisar och göra hela saken till en rolig grej. Tänk vad kul det blir om ni alla kommer in på de utbildningarna ni drömt om. Utan fusk. Om du vill komma igång med träningen på ett relativt snabbt sätt rekommenderar vi dig att ladda ner en övningsapp för högskoleprovet.


