---
title: Högskoleprovet kurs
date: "2012-04-06"
description: Ibland kan det behövas en dedikerad kurs för att du lättare ska komma igång med studierna inför Högskoleprovet. I den här artikeln går vi igenom olika typer av kurser samt berättar om vår egna övningsportal HP-appen. Häng på!
long_description: |
  Ibland kan det behövas en fokuserad kurs för att du lättare ska komma igång med studierna inför högskoleprovet. På den här sidan går vi igenom:
  - Olika typer av kurser
  - Hur du väljer rätt kurs
  - Möjligheter att förbättra ditt resultat på högskoleprovet på distans

featured_image: /images/kurs.png
url: "/hogskoleprovet-kurs"
---

## Kurser för högskoleprovet

Att gå en kurs i högskoleprovet kan vara ett bra sätt att öka ditt resultat på högskoleprovet. Detta kan i sin tur leda till att du kommer in på din drömutbildning. Hundratals personer väljer varje år att gå en kurs för att förbättra sina resultat. På den här sidan har vi samlat all information om kurser inom högskoleprovet. Vi går igenom varför du borde gå en kurs i högskoleprovet samt vilka kurser det finns att välja mellan. Slutligen ger vi dig tips för hur du kan hitta en kurs som passar just dig och dina behov.

### Kurs i högskoleprovet på distans

En kurs i högskoleprovet på distans kan vara ett bra upplägg av flera anledningar. Om kursen sker helt online kan du träna i din egen takt och slipper anpassa dig till andra. Du är inte heller beroende av att vara i närheten av en kurslokal eller anpassa dig till ett schema.

Här på Högskoleprovet.nu har vi utvecklat en distanskurs i högskoleprovet som passar perfekt för dig som värdesätter detta. I vår kurs HP-appen sker allt online och du kan träna precis när och var du vill. I HP-appen har vi samlat över 10 000 övningsfrågor där du får utförliga förklaringar på alla matematikuppgifter.

{{%read-more%}}

Genom att använda läget Snabbövning kan du sätta ihop ett eget prov med kategorierna du vill träna på. Du bestämmer också hur många frågor du vill ha och hur lång tid du vill ha på dig. Snabbövning är perfekt för dig som snabbt vill dyka in och träna på kategorierna du behöver förbättra ditt resultat på. Efter att en Snabbövning är avslutad får du se en utförlig resultatsida. På resultatsidan kan du analysera ditt resultat och enkelt se vad du behöver träna mer på.

Om du har längre tid på dig att träna har vi samlat ett antal gamla högskoleprov i läget Provsimulator. Där du kan köra igenom ett helt gammalt prov med tidtagning och normering. Vi rekommenderar att du då och då gör ett helt prov för att testa hur du ligger till. Du övar också in en vana inför den riktiga provdagen så att du inte blir stressad när det är dags. Se till att noga gå igenom ditt resultat på varje gammalt prov du gör. Kan du hitta vilken typ av frågor du får fel på och träna på dem har du mycket högre chans att få ett bra resultat.

Här nedan har vi samlat några exempelprov du kan göra helt gratis för att testa dina kunskaper. Varje test innehåller 10 uppgifter som du kan se utförliga förklaringar för när du är klar. Klicka på länken för att starta testet.

[ORD VT 2018](https://hpskolan.högskoleprovet.nu/public/test/62)\
[ORD HT 2016](https://hpskolan.högskoleprovet.nu/public/test/62)\
[XYZ VT 2016 Del 1](https://hpskolan.högskoleprovet.nu/public/test/77)\
[XYZ VT 2016 Del 2](https://hpskolan.högskoleprovet.nu/public/test/78)

Samtidigt som du får en sammanfattning av ditt resultat efter varje Snabbövning och prov i Provsimulatorn kan du även se din totala statistik under kursens gång. Här samlar vi in statistik från alla dina övningstillfällen och du får en detaljerad bild av hur du ligger till i de olika kategorierna. Ofta kan man förbättra sitt resultat kraftigt bara genom att veta vilka områden man behöver fokusera på vilket du enkelt ser i vår distanskurs.

För att få en bättre teoretisk grund till de olika delproven har vi även samlat guider för varje delprov där vi går igenom de grundläggande kunskaper du behöver samt olika strategier du kan använda på provet. Vi samlar också exempeluppgifter från gamla högskoleprov tillsammans med förklaringar så att du är väl förberedd innan du ska börja öva eller skriva ett prov.

För att inte förlora den mänskliga kontakten som är en stor fördel med att gå en klassrumskurs i högskoleprovet kan du enkelt kontakta en av våra coacher med toppresultat på provet. Våra coacher svarar du på alla tänkbara frågor du kan tänkas ha under kursens gång och gör sitt yttersta för att ge dig det stöd du behöver för att maximera ditt resultat.

### Högskoleprovet kurs i klassrum

Att gå en kurs i högskoleprovet i klassrum kan självklart också ha sina fördelar. En bestämd tid och plats som du behöver gå till för att plugga kan göra att ditt fokus förbättras. Motivationen kan också höjas av att någon annan bestämmer när du ska plugga. För det krävs faktiskt en hel del fokus och motivation för att få ett bra resultat på högskoleprovet oavsett vilket resultat du siktar på! En annan fördel med att gå en fysisk kurs kan vara att du har en närmare kontakt med läraren och kan diskutera problem direkt. Se dock till att du går en kurs i högskoleprovet med tillräckligt liten klass för att läraren ska ha tid att hjälpa alla om du tycker att den personliga kontakten är viktig. Klasskamrater kan dock också vara något bra då ni kan diskutera problem tillsammans och peppa varandra för att fortsätta plugga inför provet.

Omfattningen för en klassrumskurs i högskoleprovet kan variera kraftigt beroende på var du väljer att läsa kursen. Vissa arrangerar heldagar där de går igenom ett helt högskoleprov eller utvalda delar. Andra väljer att dela upp innehållet på flera tillfällen. Se till att fundera innan vad som passar dig och din studieteknik. Gör du inte det finns risken att du inte får ut så mycket du skulle kunna få av kursen. Några faktorer som kan spela in är:

- Tid på dagen som passar dig. Om du är trött på kvällen kan det vara en bra idé att välja en kurs under dagtid till exempel

- Tempo. Vissa kurser är av intensiv karaktär där så mycket information ska in på så kort tid som möjligt. Det kan vara bra om du har begränsat med tid. Många föredrar dock att verkligen djupdyka i ett delprov i taget under kursens gång.

- Personlig kontakt. I större kursomgångar kan det vara svårt att få individuell hjälp av läraren. Är detta väldigt viktigt för dig så kan du vända dig - till en privatlärare tilll exempel. De får du ofta tag på genom läxhjälpsföretag.

- Utbildningsform: Kanske gillar du att gå igenom teori på en whiteboard eller lär du dig mer av att göra uppgifter tillsammans med en lärare? Det kan vara något som är viktigt att titta efter i kursens innehåll.

För att hitta en kurs som passar dig kan du söka på sidor som listar utbildningar nära dig eller kontakta studievägledaren på din gymnasieskola för vägledning.

### Förbättra ditt resultat med en kurs

Oavsett vilken typ av kurs du väljer att gå är det ett säkert sätt att förbättra ditt resultat på högskoleprovet. För vissa kan även en kombination av kurser på distans och i klassrum vara det rätta receptet. En sak som är säker är att ju mer tid och fokus du lägger på dina studier kommer du att höja din poäng. Vi rekommenderar att du funderar på det upplägg som är bäst för dig och lägga upp dina studier efter det. Vi på Högskoleprovet.nu önskar dig ett stort lycka till inför nästa högskoleprov!

{{% email-signup%}}
