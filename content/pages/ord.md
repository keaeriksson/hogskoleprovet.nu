---
title: Högskoleprovet ORD
date: "2012-04-06"
description: Delprovet som tar tid att bemästra, men som ger mycket poäng när du väl lärt dig alla svåra ord. Här hittar du bra test, övningar och strategier inför högskoleprovets ORD-del.
featured_image: /images/ord.png
long_description: |
  ORD-delen kan du plocka många poäng på när du väl repeterat in tillräckligt många svåra ord. På den här sidan hittar du:
  - Hur du förbereder dig inför provet för att maximera ditt resultat
  - Test med ord från gamla högskoleprov
  - Strategier du kan använda på delprov ORD
url: "/ord"
---

## Introduktion till ORD-delen

[Klicka här om du vill göra våra gratis ORD test i vår interaktiva provsimulator](/ord#ord-test)

Delprovet ORD utgör 20 av de 160 möjliga poängen på Högskoleprovet och testar din förmåga att förstå ord och begrepp. Varje fråga inleds med ett ord eller uttryck i fetstil, följt av fem alternativ. Din uppgift är att välja det alternativ som bäst motsvarar betydelsen av det angivna ordet eller uttrycket. ORD-delen kräver att man memoriserar många svåra ord, och sedan plocka fram dem när det är dags.

Nedan följer en exempeluppgift från Högskoleprovet VT 2017.

**kurage**

- respekt
- ärlighet
- disciplin
- tapperhet
- stolthet

I detta fall är rätt svar **tapperhet**

Längre ner på sidan har vi skapat 10 ord-test med ord från tidigare högskoleprov. Detta är perfekt för dig som vill börja träna på ord. Att bli riktigt duktig på ord-delen av högskoleprovet kräver mycket övning. Därför har vi utvecklat en studieplattform som kallas HP-appen, där du bland annat kan träna på svåra ord. I övningsdelen finns över 8 000 av Sveriges svåraste ord, kompletterade med exempelmeningar och synonymer. Att öva där är ett av de bästa sätten att förbättra din ordförståelse och därmed öka ditt provresultat. I nästa avsnitt får du tips om hur du bäst förbereder dig inför ORD-delen. Vi rekommenderar att du läser hela guiden på den här sidan, men om du vill kan du även gå direkt till testet längst ner på sidan.

### Förberedelser inför ORD-delen

#### Utöka ditt ordförråd

Det är viktigt att läsa mycket inför Högskoleprovet och särskilt inför delprovet ORD. Det hjälper inte bara till att utveckla din lästeknik, utan du lär dig också nya ord genom att läsa mycket.

För att maximera antalet nya ord du lär dig rekommenderar vi att du väljer mer avancerade texter. Bra exempel är seriösa tidningar och magasin som fokuserar på ekonomi, naturvetenskap eller forskning. Om du inte hittar sådant material på internet finns det oftast bra resurser på biblioteken runt om i landet.

Under din läsning kan det vara hjälpsamt att skriva upp ord du inte känner till och sedan slå upp deras betydelse. Utöka listan med ord allteftersom du läser mer, och repetera de nya orden regelbundet. På så sätt kommer du gradvis att utöka ditt ordförråd. Denna process tar tid, så börja i god tid innan du ska skriva provet.

Att titta på gamla prov kan vara bra för att få en uppfattning om vilka typer av ord som brukar förekomma, men det kommer inte att hjälpa dig att memorera orden från tidigare prov eftersom de inte upprepas mellan provtillfällena. Därför är det viktigt att träna på en bred bas av ord från olika sammanhang.

#### Använd övningsläget

För att träna och testa ditt ordförråd kan du använda övningsläget som erbjuds i HP-appen. I övningsläget kan du skapa ett test med så många frågor som du har tid med för tillfället och öva på dem i din egen takt. Efter att du har besvarat en fråga får du automatisk rättning, samt betydelsen av ordet med synonymer och exempelcitat. Följ sedan dina framsteg med hjälp av en personlig analys som visar hur många frågor du har besvarat korrekt, din normerade poäng och hur det har gått på dina senaste övningstillfällen.

### Strategier

Nedan följer några strategier du kan använda under delprov ORD när du känner dig osäker på frågan.

#### Sätt in ordet i ett sammanhang

Om du har hört ordet i uppgiften tidigare men inte kan komma på den exakta betydelsen kan du försöka minnas vilket sammanhang du hörde ordet i. Det kan hjälpa dig att sålla bland svarsalternativen för att hitta rätt svar.

#### Lånade ord

Många av våra svenska ord är lånade från andra språk. Om du inte känner igen ordet kan du tänka efter om du hört ordet på något annat språk vilket kan ge en ledtråd till vad ordet egentligen innebär.

#### Dela upp ordet

Många komplexa ord kan delas upp i flera ord eller stavelser som kan ge en idé om ordets betydelse. Till exempel kan man dela upp ordet kanske i kan och ske.

### ORD-test

Är du redo att öva på svåra ord? Då är våra ORD-tester nedan perfekta för dig. Vi har skapat 10 tester med ord från gamla högskoleprov. Det är bara att börja öva! Testerna inkluderar även rättning och tidtagning. Prova med lite tid för att öva på att hantera stress. Om du vill bli riktigt bra på ORD-delen rekommenderar vi att du börjar träna i vår studieplattform, HP-appen. Där finns det många fler svåra ord, exempelmeningar och synonymer. Lycka till!

{{% ord-test %}}

{{% email-signup %}}
